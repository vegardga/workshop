# Workshop - Hackathon

> A hackathon (also known as a hack day, hackfest or codefest) is a design sprint-like event in which computer programmers and others involved in software development, including graphic designers, interface designers, project managers, and others, often including subject-matter-experts, collaborate intensively on software projects.

Workshopen er ment for ungdom/tenåringer som vil gjerne vil utforske den teknologiske verden med datamaskiner, mikrokontrollere, sensorer, programmering, etc, men ikke helt vet hvor de skal starte.

Raspberry Pi ble lansert i 2012, og har siden den tid tatt verden med storm. Raspberry Pi er en liten datamaskin på størrelse med et bankkort. Den ble utviklet for å oppmuntre til å lære mer om grunnleggende databehandling i skolen, men blir i dag brukt av mange, mange flere til alt mulig rart. Læring, problemløsning og generell moro er det som står i fokus.

Arduino er en annen liten datamaskin, som brukes for prototyping av elektronikk basert på åpen kildekode. Ved hjelp av programmering og elektronikk som sensorer og aktuatorer kan man registrere og styre fysiske omgivelser gjennom en Arduino. I stedet for å se/lage prototyper digitalt, hjelper Arduino med å lage fysiske prototyper/løsninger.

Ved å kombinere Raspberry Pi, Arduino, programmering og mye kreativitet vil et slikt arrangement kunne gi ungdom økt interesse for teknologi, samt lære/utforske mye på kort tid. Formålet er å få øynene opp for realfag/teknologi, men beholde det kreative og morsomme aspektet. Her er det kun fantasien som setter grenser for hva man kan lage!

Workshopen starter med en kort introduksjon om hva som skal skje og hva en Raspberry Pi/Arduino/etc er, samt et lite programmeringskurs. Etter dette blir det opp til deltakerne selv hva de vil gjøre. Det vil være oppgaver for de som ikke har drevet med slikt før og ikke helt vet hvor man skal begynne. Oppgavene vil starte med det aller enkleste og så gradvis øke i vanskelighetsgrad/kompleksitet, slik at man alltid kjenner på mestringsfølelsen og kommer ordentlig i gang. For de som har lekt med elektronikk tidligere vil det være mulig å lage hva man vil, og bare bruke utstyret som er tilgjengelig.

Introduksjonen skal være så kort som mulig, da tiden hovedsakelig skal brukes til det morsomste; hackathon! Koble sammen elektronikk og lage nye kretser, programmere, lære av andre, hjelpe andre, løse oppgaver, finne på nye oppgaver, etc.
